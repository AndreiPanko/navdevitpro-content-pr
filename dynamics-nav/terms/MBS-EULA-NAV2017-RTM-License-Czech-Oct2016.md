**LICENČNÍ PODMÍNKY PRO SOFTWARE SPOLEČNOSTI MICROSOFT**

**MICROSOFT DYNAMICS NAV 2017**

Tyto licenční podmínky představují smlouvu mezi vámi a společností
Microsoft Corporation (nebo některou z jejích afilací). Vztahují se
na výše uvedený software a veškeré služby a aktualizace softwaru
společnosti Microsoft (s výjimkou v rozsahu, ve kterém jsou takové
služby či aktualizace doprovázeny novými nebo doplňujícími podmínkami;
v takovém případě platí tyto odlišné podmínky jen pro novou situaci
a nemění vaše práva ani práva společnosti Microsoft ve vztahu k softwaru
a službám před aktualizací). **Tato smlouva nahrazuje licenční podmínky
vložené do softwaru.**

**Instalací, zadáním instalace třetí osobě nebo užíváním softwaru
přijímáte tuto smlouvu** (včetně všech průběžně prováděných úprav)**.
Pokud tuto smlouvu nepřijímáte, software neinstalujte, nezadávejte jeho
instalaci, nepřihlašujte se k jeho odběru ani jej neužívejte.**

Pokud tuto smlouvu uzavře fyzická osoba jménem právnické osoby, daná
osoba prohlašuje, že má oprávnění uzavřít smlouvu za danou právnickou
osobu.

***Sdělení týkající se ověření odběru*. Servery, na kterých je
instalován software, mohou pravidelně poskytovat informace za účelem
ověření, zda je software řádně licencován a neuplynula doba účinnosti.
Tyto informace zahrnují identifikátor odběru zákazníka, název produktu,
sériové číslo licence, číslo verze produktu a datum posledního použití.
Data jednotlivých zákazníků jsou uchovávána na území Spojených států
amerických až po dobu 270 dní. Agregovaná data, která slouží
k vyhodnocení efektivity ověřovacích funkcí, budou uložena také ve
Spojených státech amerických a uchovávána po časově neomezenou dobu.
Použitím softwaru souhlasíte s přenosem informací popsaných v tomto
odstavci.**

**Dodržíte-li tuto smlouvu, máte ke každé licenci získané pro software
následující práva.**

1. PŘEHLED.
===========

a. Software. Software může zahrnovat: 
--------------------------------------

-   serverový software,

<!-- -->

-   klientský software, který lze instalovat v zařízeních a užívat se
    serverovým softwarem, a

<!-- -->

-   další komponenty ERP, které lze licencovat samostatně.

b. Licencování. Software je licencován na základě
-------------------------------------------------

-   počtu kopií řešení ERP, které instalujete ve svých zařízeních nebo
    > užíváte v hostovaném prostředí,

<!-- -->

-   počtu uživatelů přistupujících k řešení ERP a

-   dalších licencovaných komponent ERP.  

> **c. Model licencování.** Software je licencován na základě dvou
> modelů:

-   **Model časově neomezené licence.** V rámci tohoto modelu
    licencujete software za časově neomezených licenčních podmínek,
    které se týkají kódu instalovaného ve vašich prostorách nebo
    hostovaných pro vás třetí stranou, která vystupuje jako váš zástupce
    („model časově neomezené licence“).

<!-- -->

-   **Model licencí na odběr.** V tomto modelu licencujete software pro
    jednotlivé uživatele na určité období, které je konkrétně vymezeno
    ve smlouvě s vaším partnerem. Software smí být instalován na vašem
    pracovišti s každodenní správou nebo kontrolou prováděnou výhradně
    vaším partnerem nebo hostován vaším partnerem nebo jakoukoliv třetí
    stranou, která vám poskytuje služby („licenční model odběru“).

    o Po uplynutí nebo ukončení platnosti licence vaše právo k užívání
    softwaru ihned zaniká. Pokud budete software nadále užívat, stáváte
    se odpovědní za porušení práv k duševnímu vlastnictví a mohou být
    vůči vám uplatněny nároky na uhrazení rozsáhlých škod a další
    prostředky nápravy.

2. DEFINICE.
============

-   „**Afilace**“ představuje právnickou osobu, která přímo nebo nepřímo
    > vlastní, je přímo či nepřímo vlastněna nebo je v přímém či
    > nepřímém vlastnickém vztahu se smluvní stranou této smlouvy.

-   „**Dodatečná licence SAL**“ představuje licenci SAL, kterou je třeba
    > použít se základní licencí SAL.

-   „**Outsourcingem obchodních procesů**“ se rozumí smluvní zadání
    > určité obchodní úlohy, funkce či procesu, které jsou, avšak nemusí
    > být zásadního významu, poskytovateli služeb, který je třetí
    > stranou, přičemž poskytované služby zahrnují přímý či nepřímý
    > přístup k softwaru.

-   „**CAL**“ označuje licenci klientského přístupu.

<!-- -->

-   ### „Klientský software“ označuje softwarové komponenty umožňující zařízení přistupovat k serverovému softwaru nebo jej používat, případně používat určité aspekty serverového softwaru.

<!-- -->

-   „**Zařízení**“ označuje jeden osobní počítač, pracovní stanici,
    > terminál, kapesní počítač, mobilní telefon, digitální diář či jiné
    > elektronické zařízení.

<!-- -->

-   „**Přímý přístup**“ je situace, kdy se jakýkoli uživatel přihlásí
    k softwaru prostřednictvím klienta Microsoft Dynamics.

-   „**ERP**“ je systém pro podnikové plánování prostředků.

-   „**Řešením ERP**“ se rozumí softwarové komponenty, které řídí
    uživatelské a finanční sestavy.

-   „**Externí účetní uživatel**“ je uživatel zaměstnaný třetí stranou,
    aby přistupoval k softwaru výhradně za účelem poskytování
    dodatečných profesionálních účetních služeb souvisejících
    s procesem auditu.

-   „**Externí uživatel**“ jsou vaši zákazníci, kteří nejsou zahrnuti do
    definice „vás“.

-   „**Uživatel s úplným přístupem**“ označuje uživatele, který má
    neomezený přístup ke všem funkcím serverového softwaru včetně
    nastavení, administrace a správy všech parametrů nebo funkčních
    procesů v celém řešení ERP.

-   „**Instance**“ označuje bitovou kopii softwaru, kterou vytvoříte
    spuštěním instalačního programu softwaru, provedením instalačního
    postupu nebo duplikováním existující instance.

<!-- -->

-   „**Interními obchodními účely**“ se rozumí vedení vašeho podnikání,
    > nikoli však podnikání nezávislé třetí strany.

<!-- -->

-   „**Uživatelem s omezeným přístupem**“ se rozumí uživatel, který
    > získává přístup k řešení ERP přímo či nepřímo pouze za účelem
    > dokončení některé z níže uvedených úloh. Jakýkoli přístup
    > překračující uvedená omezení vyžaduje oprávnění uživatele
    > s úplným přístupem.

    i.  Přístup pro „čtení“ dat obsažených v řešení ERP prostřednictvím
        > libovolného klienta nebo bo

    ii. přístup pro „zápis“ prostřednictvím libovolného klienta,
        > který přistupuje k řešení ERP prostřednictvím rozhraní API
        > produktu Microsoft Dynamics NAV maximálně do 3 tabulkových
        > objektů, a to s následujícími výjimkami:

-   uživatelé s omezeným přístupem nejsou oprávněni k zápisu do žádné
    z následujících tabulek: General Ledger Entry (tabulka číslo 17),
    Permission Set (tabulka číslo 2000000004), Permission (tabulka
    číslo 2000000005) nebo Access Control (tabulka číslo 2000000053) a

-   do žádné tabulky popsané v příloze A licenčního průvodce softwaru
    jako „tabulka zahrnutých položek pro uživatele s omezeným přístupem“
    se nezapočítávají 3 tabulkové objekty. Společnost Microsoft může
    přílohu A licenčního průvodce dle svého uvážení příležitostně změnit
    přidáním dalších tabulek. Viz licenční průvodce Microsoft Dynamics
    NAV na
    adrese[https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

-   „**Prostředí operačního systému (OSE)**“ označuje celou instanci
    > operačního systému nebo jeho část nebo celou instanci virtuálního
    > (či jinak emulovaného) operačního systému, který umožňuje
    > samostatnou identitu počítače (název primárního počítače nebo
    > podobný jedinečný identifikátor) nebo samostatná práva pro správu
    > a instance aplikací (jsou-li k dispozici) konfigurovaných ke
    > spouštění instance operačního systému nebo jeho částí
    > uvedených výše. Existují dva typy prostředí OSE,
    > fyzické a virtuální. Fyzický hardwarový systém má jedno fyzické
    > prostředí OSE a jedno nebo několik virtuálních prostředí OSE.

<!-- -->

-   „**Vlastnictvím**“ se rozumí vlastnictví více než 50 %.

-   „**Partnerem**“ se rozumí právnická osoba, která podepsala smlouvu
    partnera kanálu se společností Microsoft opravňující ji k uvádění
    kopie softwaru na trh a jeho distribuci. Stejně jako v této smlouvy
    nebo související odkazy na "partner" odkazují výlučně na marketing
    vztahů a označovat nebo naznačovat, partnerství nebo jiný právní
    vztah

<!-- -->

-   „**Fyzické prostředí OSE**“ označuje prostředí OSE, které je
    > konfigurováno pro spuštění přímo v systému fyzického hardwaru.
    > Instance operačního systému použitá ke spouštění softwaru
    > pro virtualizaci hardwaru (např. Microsoft Hyper-V Server nebo
    > podobné technologie) nebo k poskytování služeb virtualizace
    > hardwaru (např. technologie virtualizace společnosti Microsoft
    > nebo podobné technologie) je považována za součást fyzického
    > prostředí OSE.

<!-- -->

-   „**SAL**“ označuje licenci přístupu odběratele.

-   „**Server**“ je fyzický hardwarový systém schopný provozovat
    serverový software.

-   „**Serverová farma**“ označuje jedno datové středisko nebo dvě
    datová střediska, z nichž každé je fyzicky umístěno:

    -   v časovém pásmu do vzdálenosti určené rozdílem čtyř hodin od
        místního času v časovém pásmu druhého datového střediska
        (rozhoduje časový posun vůči koordinovanému světovému času (UTC)
        bez přihlédnutí k letnímu času) nebo

    -   na území Evropské unie (EU) nebo Evropského sdružení volného
        obchodu (EFTA).

-   „**Serverový software**“ označuje součásti softwaru, který zajišťuje
    služby a funkce serveru.

-   „**Správce systému**“ je uživatel přistupující k softwaru výhradně
    za účelem instalace, konfigurace a údržby serverového softwaru
    včetně správy uživatelských práv.

-   „**Virtuální prostředí OSE**“ označuje prostředí OSE, které je
    konfigurováno pro spuštění přímo v systému virtuálního hardwaru.

-   Pojem „**vy**“ označuje právnickou osobu, která schválila tuto
    smlouvu, vaše afilace a všechny zaměstnance, smluvní pracovníky,
    zástupce a dodavatele vás a vašich afilací.

3. PRÁVA K INSTALACI A UŽÍVÁNÍ.
===============================

a. Serverový software. Nutnou podmínkou k užívání serverového softwaru je zakoupení licence na serverový software. Pro účely přístupu k vašemu řešení ERP smíte instalovat neomezený počet kopií serverového softwaru.
----------------------------------------------------------------------------------------------------------------------------------------------------------------------------------------------------------------------

b. Klientský software. Klientský software smíte používat pouze s řešením ERP. Pro účely přístupu k vašemu řešení ERP smíte instalovat neomezený počet kopií klientského softwaru.
---------------------------------------------------------------------------------------------------------------------------------------------------------------------------------

> **c. Další komponenty ERP.** Pokud chcete provozovat další komponenty
> ERP pro několik řešení ERP, musíte kromě komponent ERP, které máte
> k dispozici, získat samostatnou licenci pro každé řešení ERP. Další
> informace o licenčních omezeních pro další komponenty ERP naleznete
> v licenčním průvodci Microsoft Dynamics NAV na adrese
> [https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).
>
> **d.** **Kódy Product Key.** Software vyžaduje k instalaci a k
> přístupu k němu klíč. Za použití kódů Product Key, které vám byly
> přiděleny, zodpovídáte a nesmíte je sdílet s třetími stranami. Smíte
> užívat tolik kopií softwaru, kolik jich povoluje kód Product Key.
>
> **e. Komponenty písma.** Je-li software spuštěn, můžete používat jeho
> písma ke zobrazování a tisku obsahu. Můžete dočasně zavést písma do
> tiskárny nebo jiného výstupního zařízení za účelem vytištění obsahu, a
> můžete vložit písma do obsahu pouze jak je povoleno v rámci omezení
> vkládání písem.

4. TYPY UŽIVATELSKÝCH LICENCÍ. Není-li určeno jinak, typy uživatelských licencí na software jsou následující:
-------------------------------------------------------------------------------------------------------------

### a. Licence přístupu (CAL a SAL). Kromě licence k serverovému softwaru musíte získat a přiřadit licenci přístupu každému uživateli, který přímo či nepřímo přistupuje k řešení ERP. Licenci přístupu potřebujete pro všechny uživatele, kteří přímo nebo nepřímo přistupují k řešení ERP prostřednictvím aplikace třetí strany. Licence přístupu jsou specifické pro jednotlivá řešení ERP a nelze je používat ani sdílet mezi různými řešeními ERP.

> **Typy licencí CAL.** Existují dva typy licencí CAL: licence CAL
> s úplným přístupem a licence CAL s omezeným přístupem.

-   „**Licence CAL s úplným přístupem**“ (Full CAL) představuje licenci,
    která opravňuje k provádění úkolů uživatele s úplným přístupem.

<!-- -->

-   ### „Licence CAL s omezeným přístupem“ (Limited CAL) je licence, která opravňuje k provádění úkolů uživatele s omezeným přístupem. Na jednu licenci CAL s úplným přístupem můžete licencovat až 4 licence CAL s omezeným přístupem.

> **Typy licencí SAL.** Existují tři typy licencí SAL: Standardní
> licence SAL, dodatečná licence SAL s rozšířeným přístupem a licence
> SAL s omezeným přístupem.

-   „**Standardní licence SAL**“ (Standard SAL) je základní licence SAL,
    která opravňuje uživatele k provádění úkonů uživatele s úplným
    přístupem v rámci řešení ERP za použití všech funkcí zahrnutých v
    balíčku Starter Pack podle popisu v licenčním průvodci Microsoft
    Dynamics NAV, který naleznete na
    adrese[https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

-   „**Dodatečná licence SAL s rozšířeným přístupem**“ (Extended Use
    Additive SAL) je licence, která doplňuje standardní licenci SAL a
    opravňuje uživatele k provádění úkonů uživatele s úplným přístupem
    za použití funkcí zahrnutých v balíčku Extended Pack podle popisu
    v licenčním průvodci Microsoft Dynamics NAV.

<!-- -->

-   ### „Licence SAL s omezeným přístupem“ (Limited SAL) je licence, která opravňuje k provádění úkolů uživatele s omezeným přístupem.

> **b.** „**Souběžné licence CAL**“ (Concurrent CAL) jsou licence
> umožňující jakémukoli uživateli přístup k řešení ERP. Počet
> licencovaných souběžných licencí CAL označuje maximální počet
> uživatelů, kteří mohou současně přistupovat k řešení ERP. Jako typ
> souběžné licence CAL můžete vybrat licenci CAL s úplným nebo omezeným
> přístupem. Souběžné licence CAL lze licencovat pouze v rámci modelu
> časově neomezených licencí.

### c. „Licence SAL na uživatele“ (User SAL) jsou licence specifické pro každého uživatele a uživatelé je nemohou vzájemně sdílet. Jako typ licence SAL na uživatele můžete vybrat standardní licenci SAL, dodatečnou licenci SAL s rozšířeným přístupem nebo licenci SAL s omezeným přístupem. Pokud si zvolíte dodatečnou licenci s rozšířeným přístupem, musíte si tuto licenci pořídit pro všechny standardní licence SAL. Licence SAL s omezeným přístupem uděluje přístup ke stejné sadě funkcí, které jsou dostupné uživatelům provádějícím úkony uživatele s úplným přístupem podle omezení uvedených v definici uživatele s omezeným přístupem. Společnost Microsoft vám pro vaše uživatele s úplným přístupem zdarma uděluje dvě licence SAL stejného typu: jednu specificky pro externího účetního uživatele a jednu pro správce systému. Můžete trvale změnit přiřazení licence SAL na uživatele z jednoho uživatele na jiného. Můžete dočasně změnit přiřazení licence SAL na uživatele na jiného dočasného uživatele, je-li trvalý uživatel nepřítomen. Licenci externího účetního uživatele a správce systému nelze použít pro žádný jiný účel. Licence SAL na uživatele lze licencovat pouze v rámci licenčního modelu odběru.

> **d.** „**Externí uživatelé**“ Pro externí uživatele nepotřebujete
> přístupové licence. Externí uživatelé musí být určeni v tabulce
> uživatelů softwaru a nemohou používat žádné klienty poskytnuté
> rozhraním API produktu Microsoft Dynamics NAV, jako je klient
> Microsoft Dynamics NAV 2017 Windows nebo webový klient Microsoft
> Dynamics NAV 2017. Licence externího uživatele není povoleno používat
> pro účely outsourcingu obchodních procesů.
>
> Další informace o typech uživatelských licencí a licenčních omezeních
> ve vztahu k uživatelským licencím naleznete v licenčním průvodci
> Microsoft Dynamics NAV na
> adrese[https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

**5. SPECIFICKÉ PODMÍNKY PRO LICENČNÍ MODEL ODBĚRU.**

-   **Ověření odběru**

    -   Servery, na kterých je instalován software, příležitostně
        > provádějí ověření softwaru. V rámci ověření probíhá kontrola,
        > zda je software řádně licencován. Dále se ověřuje, zda nebyla
        > provedena žádná neoprávněná změna ověřovacích funkcí softwaru.

    -   Toto ověření může iniciovat software nebo společnost Microsoft.
        > Jakmile povolíte ověřování, software bude příležitostně
        > vyžadovat aktualizace a stahovat další balíčky ověřovacích
        > funkcí softwaru. Aktualizace nebo stahování jsou nutné pro
        > správné fungování softwaru a tyto funkce mohou být staženy
        > a instalovány, aniž byste na to byli dále upozorňováni. Během
        > ověřování a po něm může server odeslat společnosti Microsoft
        > informace o softwaru, počítači a výsledku ověření. Tyto údaje
        > zahrnují identifikátor odběru zákazníka, název produktu,
        > sériové číslo licence, číslo verze produktu a datum
        > posledního použití. Společnost Microsoft tyto informace
        > použije pouze k ověření vašeho souladu s licencí. Použitím
        > tohoto softwaru vyjadřujete svůj souhlas s přenosem
        > těchto informací. Další informace o ověřování a o informacích
        > odesílaných v jeho průběhu a po něm naleznete na adrese
        > <https://go.microsoft.com/fwlink/?linkid=829950>.

    <!-- -->

    -   V případě, že po ověření bude zjištěno, že software nemá řádnou
        > licenci, společnost Microsoft nebo váš partner vás informuje,
        > že software není řádně licencován, a vy můžete

        -   být vyzváni k získání řádně licencované kopie softwaru nebo

        -   být povinni získat licenci k užívání softwaru postupem podle
            > pokynů uvedených ve sdělení.

-   **Platnost.** Podmínky licence odběru jsou stanoveny ve smlouvě
    s vaším partnerem.

**6. DALŠÍ LICENČNÍ POŽADAVKY A/NEBO PRÁVA K UŽÍVÁNÍ.**

a. Multiplexování. Multiplexování (někdy označováno termínem „sdružování“) je metodou nepřímého přístupu k hardwaru či softwaru („nepřímý přístup“) používaného k těmto účelům:
===============================================================================================================================================================================

-   sdružování připojení,

-   přesměrování informací,

-   snižování počtu uživatelů, kteří mají přímý přístup k softwaru nebo
    > jej užívají, nebo

-   snížení počtu uživatelů, které software přímo spravuje.

> Každý uživatel přistupující k řešení ERP prostřednictvím
> multiplexovaného připojení musí mít řádnou licenci přístupu.

b. Outsourcing obchodních procesů. Software nesmíte užívat pro účely poskytování služeb outsourcingu obchodních procesů pro vaše klienty či zákazníky. Své licence přístupu však můžete zpřístupnit subdodavatelům obchodních procesů, kteří působí vaším jménem a poskytují služby vašemu podniku.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------

c. Práva LM (License Mobility) a outsourcing správy softwaru.
-------------------------------------------------------------

-   **Práva LM (License Mobility).** Smíte změnit přiřazení svých
    licencí k řešení ERP, které spadají do aktuálního plánu údržby,
    na (i) jakékoli servery s fyzickými či virtuálními prostředími
    operačního systému vyhrazenými pro vás a umístěnými ve stejné
    serverové farmě tak často, jak je potřeba, nebo (ii) z jedné
    serverové farmy na jinou, ne však krátkodobě (tj. ne dříve než za 90
    dnů od posledního přiřazení).

-   **Outsourcing správy softwaru.** Povolené kopie softwaru smíte
    nainstalovat a používat na serverech a ostatních zařízeních, na
    kterých je prováděna každodenní správa a kontrola třetích stran, za
    předpokladu, že všechny servery a ostatní zařízení jsou a zůstanou
    zcela vyhrazeny pro vaše použití. Nesete odpovědnost za veškeré
    závazky v rámci své multilicenční smlouvy bez ohledu na fyzické
    umístění hardwaru, na kterém je software používán.

d. Udělení licencí pro šablony. V dokumentech a projektech, které vytvoříte, smíte kopírovat a používat šablony poskytnuté se softwarem a označené k tomuto účelu. Tyto dokumenty a projekty smíte distribuovat nekomerčně.
---------------------------------------------------------------------------------------------------------------------------------------------------------------------------------------------------------------------------

> **e.** **Obsažené aplikace společnosti Microsoft.** Tento software
> obsahuje součásti Microsoft SQL Server 2016 Express, Microsoft SQL
> Server Report Builder 3 for Microsoft SQL Server 2014, Microsoft
> System CLR Types for SQL Server 2014, Microsoft SQL Server 2012 Native
> Client, Microsoft SQL Server 2012 Shared Management Objects, Microsoft
> Exchange Web Services Managed API 2.2, Microsoft Chart Controls for
> Microsoft.NET Framework 4.5 for Microsoft Windows Operating System,
> and Microsoft Report Viewer 2015 Runtime. Na tyto součásti se vztahují
> samostatné smlouvy a jejich vlastní zásady produktové podpory podle
> popisu v licenčních podmínkách uvedených v instalačním adresáři pro
> danou komponentu nebo ve složce „Licence“, která je dodávána se
> softwarem.

f. Právní omezení úprav. Software smíte upravovat jen v rozsahu nezbytném pro jeho užívání k vašim interním obchodním účelům, pokud jste jej obdrželi v podobě zdrojového kódu nebo pokud jste vy či jakákoli třetí strana jednající vaším jménem získali licencované nástroje od společnosti Microsoft, které umožňují vám či takové třetí straně upravovat podobu strojového kódu. Společnost Microsoft nenese odpovědnost za případné problémy, které vyplývají z úprav software. Za úpravy odškodnit, bránit a bránit společnost Microsoft před jakýmikoli nároky, včetně poplatků, vztahující se k případné úpravy softwaru nebo použití programů obsahujících jakékoli úpravy. Společnost Microsoft nemá a nebude mít žádnou povinnost poskytovat technickou či jinou podporu jakýchkoli úprav softwaru. 
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

> **g. Fiktivní data.** Adresy URL (Uniform Resource Locator), poštovní
> adresy, jména osob a společností, města, státy a další položky uváděné
> a odkazované v materiálech společnosti Microsoft se nezakládají na
> skutečnosti. Jsou uvedeny jen jako příklady a pouze pro názornost.
> Nejsou zamýšleny žádné souvislosti nebo propojení s realitou a nelze
> je ani vyvozovat.

h. Složitý software. Tento software je složitý počítačový software. Výkonnost tohoto softwaru se bude lišit v závislosti na hardwarové platformě, interakcích softwaru, konfiguraci softwaru a dalších faktorech. Software není odolný proti chybám ani není bez vad, konfliktů nebo přerušení.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------

i. Software třetích stran. Software může obsahovat aplikace třetích stran, na něž je vám poskytnuta licence v rámci této smlouvy nebo na základě jejich vlastních podmínek. Licenční podmínky, sdělení a uznání týkající se aplikací třetí strany, pokud existují, mohou být dostupné online na adrese <http://aka.ms/thirdpartynotices> nebo v doprovodném souboru se sděleními. I v případě, že se na takové aplikace vztahují jiné smlouvy, v rozsahu povoleném rozhodným právem pro ně platí níže uvedená vyloučení, omezení a vynětí škod.
-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

j. Další funkce. Společnost Microsoft může pro software poskytovat další funkce. Mohou se na ně vztahovat další licenční podmínky či poplatky.
----------------------------------------------------------------------------------------------------------------------------------------------

7. SHROMAŽĎOVÁNÍ DAT. Software může shromažďovat informace o vás a o vašem používání softwaru a zasílat je společnosti Microsoft. Společnost Microsoft může tyto informace použít k poskytování služeb a zlepšování svých produktů a služeb. Vaše právo na odhlášení, pokud je máte, je popsáno v dokumentaci k produktu. Některé funkce v softwaru mohou umožňovat shromažďování dat od uživatelů vašich aplikací, které k softwaru přistupují nebo jej využívají. V případě, že tyto funkce využijete k umožnění sběru dat ve vašich aplikacích, musíte dodržovat platné zákony, mimo jiné získat veškeré potřebné souhlasy uživatelů, a udržovat na snadno přístupném místě zásady ochrany soukromí, v nichž uživatele přesně informujete o tom, jak jejich data využíváte, shromažďujete a sdílíte. Další informace o sběru dat společností Microsoft a o jejich využívání najdete v dokumentaci k produktu a v Prohlášení společnosti Microsoft o ochraně osobních údajů na adrese go.microsoft.com/fwlink/?linkid=824704. Souhlasíte s tím, že budete dodržovat všechna příslušná ustanovení Prohlášení společnosti Microsoft o ochraně osobních údajů.
=============================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

8. KONKURENČNÍ TESTOVÁNÍ TYPOVÝMI ÚLOHAMI. Pokud jste přímým konkurentem a přistupujete k softwaru za účelem konkurenčního testování typovými úlohami, analýzy nebo shromažďování zpravodajských informací nebo sofware k těmto účelům používáte, vzdáváte se vůči společnosti Microsoft, jejím dceřiným společnostem a afilacím (a to i do budoucna) veškerých omezení konkurenčního používání, přístupu a testování typovými úlohami v podmínkách platných pro váš software v rozsahu, ve kterém vaše podmínky používání kladou nebo jsou formulovány s úmyslem klást větší omezení než podmínky společnosti Microsoft. Pokud se nevzdáte veškerých takto koncipovaných omezení v podmínkách, které se vztahují na váš software, nesmíte přistupovat k tomuto softwaru ani jej používat a zavazujete se tak nečinit.
======================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

9. ROZSAH LICENCE. Software se neprodává, pouze se uděluje licence k jeho užívání. Všechna ostatní práva si vyhrazuje společnost Microsoft. Pokud vám rozhodné právo v rozporu s tímto omezením neposkytuje více práv, nedopustíte se následujícího jednání (a nemáte k němu žádné právo):
==========================================================================================================================================================================================================================================================================================

a.  obcházení jakýchkoli technických omezení v softwaru, která umožňují
    jeho používání pouze určitými způsoby;

b.  provádět zpětnou analýzu, dekompilaci či rozklad softwaru;

c.  odebírání, minimalizace, blokování nebo úpravy sdělení společnosti
    Microsoft nebo jejích dodavatelů, která jsou v softwaru obsažena;

d.  využívat software pro komerční, neziskové a zisk generující
    aktivity, pokud v rámci samostatné smlouvy nevlastníte práva ke
    komerčnímu užívání;

e.  užívání softwaru jakýmkoli způsobem, který je v rozporu se zákonem,
    nebo k tvorbě či šíření malwaru; nebo

f.  sdílet, publikovat, distribuovat či půjčovat software, poskytovat
    jej k používání jiným uživatelům jako samostatné hostitelské řešení
    ani převádět software či tuto smlouvu na jakoukoli třetí stranu.

10. ZÁLOŽNÍ KOPIE. Smíte vytvořit několik kopií softwaru pro účely zálohování, vývoje a testování, a to za předpokladu, že takové kopie nebudou použity při výrobě a vývoji a že testování je jen pro vaše interní obchodní účely. Hostitelem záložních kopií může být třetí strana zastupující vás, jak je uvedeno v oddílu 6.b.
=================================================================================================================================================================================================================================================================================================================================

11. PRÁVA K ZABEZPEČENÍ PŘEVZETÍ SLUŽEB PŘI SELHÁNÍ. Kromě užívání softwaru podle výše uvedeného oddílu 3 smíte spouštět jednu pasivní instanci řešení ERP pro zabezpečení převzetí služeb při selhání, kterou lze užívat nebo k ní přistupovat pouze za účelem dočasné podpory v případě nedostupnosti primárního řešení ERP.
==============================================================================================================================================================================================================================================================================================================================

**12. PŘEVOD LICENCÍ.** Nic v této dohodě zakazuje přenos softwaru v
míře povolené platnými zákony, pokud vyčerpání práva na rozšiřování.

13. DOKUMENTACE. Jakákoli osoba, která má platný přístup k vašemu počítači nebo k interní síti, smí kopírovat a používat dokumentaci pouze pro vaše interní referenční účely.
=============================================================================================================================================================================

**14. PŘECHOD NA STARŠÍ VERZI PRODUKTU.** Na základě této licence nemáte
žádná práva užívat předchozí verze softwaru a společnost Microsoft není
povinna vám tyto předchozí verze poskytovat.

**15. VÝVOZNÍ OMEZENÍ.** Dále musíte dodržet veškeré místní i
mezinárodní zákony a předpisy o exportu, které se na software vztahují,
včetně omezení týkajících se místa určení, koncových uživatelů a
koncového užívání. Další informace o vývozních omezeních naleznete na
adrese <http://aka.ms/exporting>.

**16. SLUŽBY PODPORY.** Společnost Microsoft poskytuje služby technické
podpory a údržby pro tento software, jak je popsáno na adrese
www.microsoft.com/dynamics/customer/en-us/service-plans.aspx.

17. LOKALIZACE A PŘEKLAD. Společnost Microsoft poskytuje lokalizace a překlady softwaru, jak je popsáno na adrese go.microsoft.com/fwlink/?LinkID=317718.
=========================================================================================================================================================

**18. AKTUALIZACE.** Software může pravidelně kontrolovat, stahovat
a instalovat aktualizace. Aktualizace můžete získávat pouze od
společnosti Microsoft nebo z ověřených zdrojů. Poskytnutí aktualizací
může vyžadovat aktualizaci vašeho systému společností Microsoft.
Souhlasíte s přijímáním těchto automatických aktualizací bez dalších
oznámení. Aktualizace nemusí zahrnovat ani podporovat všechny existující
funkce softwaru, služby nebo periferní zařízení.

**19. UKONČENÍ SMLOUVY.** Pokud nedodržíte kteroukoli podmínku této
smlouvy, může společnost Microsoft bez omezení dalších práv ukončit
účinnost této smlouvy. V takovém případě musíte zničit všechny kopie
softwaru a všechny jeho součásti.

**20. ÚPLNÁ SMLOUVA.** Úplnou smlouvu o softwaru tvoří tato smlouva
spolu se všemi dalšími podmínkami, které může společnost Microsoft
předložit pro dodatky, aktualizace a aplikace třetích stran.

21. ROZHODNÉ PRÁVO A MÍSTO ŘEŠENÍ SPORŮ. Pokud jste software získali v USA nebo Kanadě, výklad této smlouvy, nároky vznesené na základě jejího porušení a všechny ostatní nároky (včetně nároků vznesených na základě zákonů o ochraně spotřebitele, zákonů o nekalé soutěži a občanskoprávních deliktů) se řídí zákony státu nebo provincie vašeho pobytu (nebo místa hlavního sídla podnikání vaší firmy) bez uplatnění kolizních ustanovení zákona. Pokud jste software získali na území jakékoli jiné země, bude se tato smlouva řídit zákony této země. Vztahuje-li se na daný případ federální jurisdikce USA, vy i společnost Microsoft souhlasíte s výhradní jurisdikcí a místní příslušností federálního soudu okresu King County, stát Washington, pro všechny soudně řešené spory. V opačném případě vy i společnost Microsoft souhlasíte s výhradní jurisdikcí a místní příslušností vyššího soudu okresu King County, stát Washington, pro všechny soudně řešené spory.
====================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

22. PRÁVA SPOTŘEBITELE, REGIONÁLNÍ ODCHYLKY. Tato smlouva popisuje určitá zákonná práva. Zákony vašeho státu, provincie nebo země vám mohou zaručovat i další práva včetně spotřebitelských. Mimo váš vztah ke společnosti Microsoft můžete mít rovněž určitá práva ve vztahu ke straně, od níž jste software získali. Tato smlouva nemění tato další práva, pokud právní řád vašeho státu, provincie či země jejich změnu nepovoluje. Pokud jste software například získali v jednom z regionů níže nebo platí povinné místní zákony, vztahují se na vás následující ustanovení:
=================================================================================================================================================================================================================================================================================================================================================================================================================================================================================================================================================================================

a.  Austrálie. Na základě australského spotřebitelského práva máte zákonné záruky a záměrem žádného ustanovení této smlouvy není taková práva jakkoli ovlivňovat.
    -------------------------------------------------------------------------------------------------------------------------------------------------------------

b.  Kanada. Pokud jste tento software pořídili v Kanadě, můžete zastavit příjem aktualizací vypnutím funkce automatických aktualizací, odpojením vašeho zařízení od internetu (v případě opětovného připojení k internetu však software obnoví zjišťování a instalaci aktualizací) nebo odinstalováním softwaru. Dokumentace k produktu, je-li k dispozici, může také uvádět pokyny pro vypnutí aktualizací pro vaše konkrétní zařízení nebo software.
    --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

c.  Německo a Rakousko.
    -------------------

> **(i) Záruka.** Řádně licencovaný software bude v podstatných rysech
> fungovat tak, jak je popsáno v materiálech společnosti Microsoft
> dodávaných spolu s ním. Společnost Microsoft však ve vztahu k
> licencovanému softwaru neposkytuje žádné smluvní záruky.
>
> **(ii) Omezení odpovědnosti.** V případě záměrného jednání, hrubé
> nedbalosti, nároků na základě zákona o odpovědnosti za produkt a také
> v případě úmrtí nebo zranění nese společnost Microsoft odpovědnost
> podle zákonného práva.

V souladu s předchozím ustanovením (ii) ponese společnost Microsoft odpovědnost pouze za mírnou nedbalost, pokud společnost Microsoft poruší takové závažné smluvní povinnosti, jejichž plnění napomáhá řádnému plnění této smlouvy a jejichž porušení by ohrozilo účel této smlouvy a zajištění shody, které může strana trvale očekávat (tzv. „zásadní povinnosti“). V dalších případech mírné nedbalosti nenese společnost Microsoft odpovědnost za mírnou nedbalost.
========================================================================================================================================================================================================================================================================================================================================================================================================================================================================

**23. OCHRANA PŘED NÁROKY PRO PORUŠENÍ A ZNEUŽITÍ PRÁV.** Společnost
Microsoft vás bude chránit před jakýmikoli nároky vznesenými třetí
stranou, která není afilací, v souvislosti s tím, že software porušuje
její patentová nebo autorská práva nebo ochranné známky nebo zneužívá
její obchodní tajemství, a uhradí částku jakéhokoli výsledného
nepříznivého pravomocného rozsudku (nebo vyrovnání, s nímž společnost
Microsoft souhlasí).

> Jste povinni nás neprodleně písemně upozornit na vznesený nárok
> a poskytnout nám plnou kontrolu nad obhajobou nebo vyrovnáním.
> Souhlasíte s tím, že nám při obhajobě poskytnete přiměřenou pomoc,
> a společnost Microsoft vám nahradí přiměřené hotovostní výdaje, které
> na tuto pomoc vynaložíte. Termíny „zneužití“ a „obchodní tajemství“
> jsou použity v souladu s definicí uvedenou v Jednotném zákoně
> o obchodním tajemství (UTSA). Pouze v případě nároků vzniklých mimo
> území Spojených států amerických se „obchodním tajemstvím“ rozumí
> „nezveřejněné informace“, jak jsou určeny v článku 39.2 dohody TRIPS,
> a „zneužitím“ se rozumí záměrně nezákonné použití.
>
> Naše povinnosti se neuplatní v tom rozsahu, ve kterém bude nárok nebo
> nepříznivé pravomocné soudní rozhodnutí založen na skutečnosti, že (i)
> software užíváte poté, co vás společnost Microsoft informovala, že
> máte z důvodu takového nároku skončit užívání, (ii) kombinujete
> software s produktem (hardwarem, softwarem nebo službou), daty nebo
> obchodními postupy jiného subjektu, než je společnost Microsoft, a to
> včetně rozšíření od třetích stran, (iii) vznikly škody, jež lze
> přičíst užívání produktu, dat nebo obchodních postupů jiného subjektu,
> než je společnost Microsoft, (iv) jste provedli změny nebo úpravy
> softwaru včetně jakýchkoli úprav provedených třetími stranami, (v)
> jste předali software jakékoli třetí straně, případně že užíváte
> software v její prospěch, (vi) užíváte ochranné známky společnosti
> Microsoft bez výslovného písemného svolení k takovému užívání nebo
> (vii) ve vztahu k jakémukoli nároku souvisejícímu s obchodním
> tajemstvím jste získali obchodní tajemství (a) nepřípustnými
> prostředky, (b) za okolností, za nichž vyvstává povinnost chránit jeho
> utajení nebo omezit jeho užívání, nebo (c) od osoby (jiné než
> společnost Microsoft nebo její afilace), jež byla vůči straně
> vznášející nárok povinna chránit utajení obchodního tajemství nebo
> omezit jeho užívání. Veškeré náklady nebo škody spojené s těmito spory
> nám nahradíte.
>
> Pokud společnost Microsoft obdrží informace týkající se nároku
> souvisejícího s porušením zákona nebo zneužitím práv v souvislosti se
> softwarem, může na vlastní náklady a bez povinnosti tak učinit (i)
> obstarat vám právo tento software dále spouštět nebo (ii) upravit
> software či nahradit jej funkčním ekvivalentem tak, aby byl v souladu
> se zákonem (v takovém případě software neprodleně přestanete
> používat). V případě soudního zákazu vašeho užívání softwaru vydaného
> příslušným soudem v důsledku porušení zákona nebo zneužití práv
> společnost Microsoft dle svého uvážení zajistí právo pokračovat
> v užívání, nahradí software funkčním ekvivalentem, upraví jej tak, aby
> byl v souladu se zákonem, nebo vám uhradí zaplacenou částku a ukončí
> tuto licenci.
>
> Pokud je proti vám v souvislosti s duševním vlastnictvím společnosti
> Microsoft vznesen jakýkoli jiný nárok třetí strany, musíte nás o této
> skutečnosti neprodleně písemně informovat. Společnost Microsoft může
> dle svého uvážení řešit tyto nároky stejně, jako kdyby se na ně
> vztahoval tento oddíl. Tento oddíl 23 uvádí výlučné odškodnění za
> porušení autorských, patentových či známkových práv třetích stran
> a zneužití obchodního tajemství.

**24. OMEZENÍ A VYLOUČENÍ NÁHRADY ŠKODY.** **Od společnosti Microsoft
a jejích dodavatelů získáte pouze náhradu přímých škod až do výše
uhrazené za software s výjimkou nároků, na které se vztahuje oddíl 23.
Nezískáte náhradu za žádné jiné škody, včetně škod následných, ušlého
zisku, a zvláštních, nepřímých nebo náhodných škod.**

> Toto omezení se vztahuje:
>
> • na cokoli související se (i) softwarem, (ii) službami, (iii) obsahem
> na internetových stránkách třetích stran (včetně kódu) nebo (iv)
> materiály třetích stran a
>
> • na žaloby za porušení smlouvy, porušení záruky, garance či podmínky,
> objektivní odpovědnosti, nedbalost, ztrátu dat, poškození záznamů či
> dat, ztrátu dobré pověsti, ztrátu v důsledku přerušení podnikání či
> jakékoli jiné občanskoprávní delikty v rozsahu povoleném příslušným
> právem.
>
> Omezení se uplatní i v případě, že
>
> • oprava, výměna či refundace za software nepředstavuje úplnou
> kompenzaci všech ztrát nebo
>
> • společnost Microsoft věděla nebo mohla vědět o možnosti vzniku
> těchto škod.
>
> Některé státy neumožňují vyloučení či omezení následných či náhodných
> škod, výše uvedené omezení nebo vyloučení se na vás proto nemusí
> vztahovat. Nemusí se na vás rovněž vztahovat v případě, že váš stát
> neumožňuje vyloučení nebo omezení náhodných, následných nebo jiných
> škod.

25. OVĚŘENÍ SOULADU.
====================

> **a. Právo k ověření souladu se smlouvou.** Máte povinnost udržovat
> záznamy (včetně dokladu o nákupu) související se softwarem, který
> užíváte na základě této smlouvy. Společnost Microsoft má právo na
> vlastní náklady ověřovat soulad s touto smlouvou. Souhlasíte, že
> v případě auditu souladu se smlouvou poskytnete přiměřenou součinnost,
> přičemž mimo jiné na žádost umožníte společnosti Microsoft přístup
> k sestavě využití jako nástroji pro vedení auditu.
>
> **b. Proces ověření a omezení.** Při zjišťování souladu může
> společnost Microsoft zapojit nezávislého auditora z mezinárodně
> uznávané auditorské společnosti, která je vázána smlouvou
> o důvěrnosti. Sdělení o ověření bude zasláno nejméně 30 dní předem
> a ověření proběhne během běžné pracovní doby způsobem, který nebude
> výrazně zasahovat do fungování společnosti. Společnost Microsoft může
> jako alternativní postup vyžadovat vyplnění dotazníku společnosti
> Microsoft o vlastním auditu softwaru, který vaše společnost užívá
> v souladu s touto smlouvou, ale vyhrazuje si právo využít výše popsaný
> proces ověření.

c. Četnost ověření. Pokud společnost Microsoft provede ověření a nenajde žádný obsah užívaný bez licence (podlicencování menší než 5 %), pak společnost Microsoft nebude provádět další ověření stejné právnické osoby po dobu minimálně jednoho roku.
------------------------------------------------------------------------------------------------------------------------------------------------------------------------------------------------------------------------------------------------------

d. Užívání výsledků. Společnost Microsoft a její auditoři budou používat informace získané při ověření pouze při prosazování práv společnosti Microsoft a ke zjištění, zda dodržujete podmínky a ustanovení této smlouvy.
-------------------------------------------------------------------------------------------------------------------------------------------------------------------------------------------------------------------------

e. Náprava zjištěného nesouladu se smlouvou. Pokud je při ověření nebo vlastním auditu zjištěno nelicencované užívání, musíte neprodleně objednat dodatečné licence, které dostatečně pokryjí užívání. V případě, že byl nalezen nelicencovaný obsah, jste povinni společnosti Microsoft uhradit náklady, které společnost Microsoft vynaložila na ověření souladu, a zakoupit nezbytné další licence za maloobchodní cenu licencí, a to do 30 dní.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\***

OMEZENÁ ZÁRUKA

A.  **OMEZENÁ ZÁRUKA.** Budete-li dodržovat pokyny, bude software
    v podstatných rysech fungovat tak, jak je popsáno v materiálech
    společnosti Microsoft, které jste obdrželi v softwaru nebo
    spolu s ním.

Odkazy na „omezenou záruku“ jsou odkazy na záruku výslovně poskytovanou
společností Microsoft. Tato záruka se poskytuje navíc k jiným zákonným
právům a prostředkům nápravy včetně práv a prostředků nápravy, jež jsou
v souladu se zákonnými zárukami podle místního spotřebitelského práva.

A.  **ZÁRUČNÍ PODMÍNKY, OSOBA, V JEJÍŽ PROSPĚCH JE ZÁRUKA POSKYTNUTA,
    DÉLKA VEŠKERÝCH PŘEDPOKLÁDANÝCH ZÁRUK. Omezená záruka pokrývá užití
    softwaru po dobu jednoho roku ode dne, kdy jej získal
    první uživatel. Pokud v průběhu tohoto roku obdržíte dodatky,
    aktualizace nebo náhradní software, bude se na ně záruka vztahovat
    po zbytek záruční doby nebo po dobu 30 dní podle toho, které
    z těchto období je delší.** Pokud první uživatel software převede,
    bude se zbytek záruční doby vztahovat na příjemce.

**V rozsahu povoleném zákonem mají všechny předpokládané záruky, garance
nebo podmínky platnost pouze po dobu trvání omezené záruky.** Některé
státy neumožňují omezení doby trvání předpokládané záruky, a proto se na
vás tato omezení nemusí vztahovat. Nemusí se na vás rovněž vztahovat
proto, že některé státy neumožňují omezení doby trvání předpokládaných
záruk, garancí či podmínek.

A.  **VYLOUČENÍ ZE ZÁRUKY.** Tato záruka se nevztahuje na potíže
    způsobené vaším konáním (či nekonáním), konáním ostatních nebo
    událostmi, které jsou mimo přiměřenou
    kontrolu společnosti Microsoft.

B.  **PROSTŘEDKY NÁPRAVY PŘI PORUŠENÍ ZÁRUKY. Společnost Microsoft
    bezplatně opraví nebo nahradí software. Nebude-li jej společnost
    Microsoft moci opravit nebo nahradit, vrátí vám částku, která je
    uvedena na dokladu o nákupu softwaru. Společnost Microsoft rovněž
    bezplatně opraví nebo nahradí dodatky, aktualizace nebo
    náhradní software. Nebude-li je společnost Microsoft moci opravit
    nebo nahradit, vrátí vám částku, kterou jste za ně
    případně zaplatili. Chcete-li získat finanční náhradu, musíte
    odinstalovat software a vrátit veškerá média a další související
    materiály společnosti Microsoft spolu s dokladem o nákupu. Toto jsou
    jediné prostředky nápravy za porušení omezené záruky.**

C.  **PRÁVA ZÁKAZNÍKŮ NEJSOU DOTČENA. Podle místních zákonů můžete mít
    další spotřebitelská práva, která tato smlouva nemůže změnit.**

D.  **POSTUPY PŘI UPLATNĚNÍ ZÁRUKY.** Pro uplatnění záruční služby
    budete potřebovat doklad o nákupu.

    1.  **Spojené státy Americké a Kanada.** Chcete-li získat záruční
        služby nebo informace o získání náhrady za software získaný ve
        Spojených státech amerických nebo v Kanadě, obraťte se na
        společnost Microsoft:

-   \(800) MICROSOFT,

-   Microsoft Customer Service and Support, One Microsoft Way, Redmond,
    WA 98052-6399, USA nebo

-   navštivte web www.microsoft.com/info/nareturns.htm.

    1.  **Evropa, Střední východ a Afrika.** Pokud jste software získali
        v Evropě, na Středním východě nebo v Africe, poskytuje tuto
        omezenou záruku společnost Microsoft Ireland Operations Limited.
        Chcete-li uplatnit nárok v rámci této záruky, měli byste se
        obrátit

-   buď na společnost Microsoft Ireland Operations Limited, Customer
    Care Centre, Atrium Building Block B, Carmanhall Road, Sandyford
    Industrial Estate, Dublin 18, Ireland, nebo

-   na afilaci společnosti Microsoft ve vaší zemi (viz
    web www.microsoft.com/worldwide).

    1.  **Austrálie.** Pokud jste software získali v Austrálii, můžete
        svůj nárok uplatnit u společnosti Microsoft

-   13 20 58, nebo

-   na adrese Microsoft Pty Ltd, 1 Epping Road, North Ryde NSW
    2113, Australia.

    1.  **Mimo území Spojených států amerických, Kanady, Evropy,
        Středního východu, Afriky a Austrálie.** Pokud jste software
        získali mimo území Spojených států amerických, Kanady, Evropy,
        Středního východu, Afriky a Austrálie, obraťte se na afilaci
        společnosti Microsoft pro svou zemi nebo oblast (viz
        web www.microsoft.com/worldwide).

A.  **ŽÁDNÉ DALŠÍ ZÁRUKY. Omezená záruka je jedinou přímou zárukou,
    kterou společnost Microsoft poskytuje. Společnost Microsoft
    neposkytuje žádné jiné výslovné záruky, garance ani podmínky.
    V rozsahu povoleném místními zákony společnost Microsoft vylučuje
    předpokládané záruky prodejnosti, vhodnosti pro určitý účel
    a neporušení smlouvy.** Pokud vám vaše místní zákony poskytují
    jakékoli předpokládané záruky, garance nebo podmínky bez ohledu na
    toto omezení, jsou vaše prostředky nápravy popsány v ustanovení
    Prostředky nápravy při porušení záruky uvedeném výše, a to v rozsahu
    povoleném vašimi místními zákony.

**POUZE PRO AUSTRÁLII.** Pojem „zboží“ v tomto odstavci označuje
software, na který společnost Microsoft poskytuje výslovnou záruku.
Zboží se dodává se zárukami, které podle australského spotřebitelského
práva nelze vyloučit. Máte nárok na výměnu nebo náhradu z důvodu zásadní
vady a na kompenzaci z důvodu jakékoli jiné důvodně předvídatelné ztráty
nebo škody. Máte rovněž nárok na opravu nebo výměnu zboží, pokud zboží
nemá přijatelnou kvalitu a tato vada není zásadní povahy. Zboží
předložené k opravě může být místo výměny nahrazeno opraveným zbožím
stejného typu. Pro opravu zboží mohou být použity opravené díly.

A.  **OMEZENÍ A VYLOUČENÍ NÁHRADY ŠKODY ZA PORUŠENÍ ZÁRUKY. Na porušení
    této omezené záruky se vztahuje výše uvedené ustanovení o omezení
    a vyloučení náhrady škody.**

**Tato záruka vám poskytuje určitá zákonná práva. Můžete mít rovněž
další práva, která se v jednotlivých regionech vaší země liší. Můžete
mít rovněž další práva, která se v jednotlivých zemích liší.**

**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\***
