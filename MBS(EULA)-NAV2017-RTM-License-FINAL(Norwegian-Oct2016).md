**LISENSVILKÅR FOR MICROSOFT-PROGRAMVARE**

**MICROSOFT DYNAMICS NAV 2017**

**Denne avtalen erstatter lisensvilkårene som er bygd inn i
programvaren.**

**Ved å installere, få installert, abonnere på eller ta i bruk
programvaren aksepterer du denne avtalen** (herunder eventuelle
endringer som gjøres i den fra tid til annen)**. Hvis du ikke godtar
denne avtalen, må du ikke installere, få installert, abonnere på eller
ta i bruk programvaren.**

Hvis en person inngår denne avtalen på vegne av en juridisk enhet,
bekrefter denne personen at hun eller han har myndighet til å binde
denne enheten til denne avtalen.

***Merknad angående abonnementsvalidering*. Servere som programvaren er
installert på, kan fra tid til annen gi informasjon for å bekrefte at
programvaren har gyldig lisens, og at perioden ikke er utløpt. Denne
informasjonen inkluderer identifikator for kundeabonnement, produktnavn,
serienummer for lisens, produktversjonsnummer og dato for siste bruk.
Individuelle kundedata blir lagret i opptil 270 dager i USA. Samlede
data kan bli brukt til å vurdere hvor effektive valideringsfunksjonene
er. Dataene vil også bli lagret i USA og kan bli bevart på ubestemt tid.
Ved å bruke denne programvaren samtykker du i at informasjonen beskrevet
i dette punktet overføres.**

**Såfremt du oppfyller denne avtalen, har du følgende rettigheter for
hver lisens du anskaffer for programvaren.**

1. OVERSIKT.
============

a. Programvare. Programvaren kan omfatte
----------------------------------------

-   serverprogramvare

<!-- -->

-   klientprogramvare som kan installeres på enheter og/eller brukes med
    serverprogramvaren, og

<!-- -->

-   ytterligere ERP-komponenter som kan være separat lisensiert

b. Lisensiering. Programvaren er lisensiert basert på
-----------------------------------------------------

-   antall eksemplarer av ERP-løsningen du installerer i lokalene eller
    > bruker på et vertsbasert grunnlag

<!-- -->

-   antallet brukere som har tilgang til ERP-løsningen, og

-   ytterligere ERP-komponenter du lisensierer.

> **c. Lisensmodell.** Programvaren er lisensiert i henhold til to
> modeller:

-   **Permanent Lisensmodell** – I henhold til denne modellen har du
    lisensiert programvaren i henhold til vilkår for permanente
    lisenser, som kode som er installert i lokalene eller levert som
    vertsbasert tjeneste for deg av en tredjepart som handler på dine
    vegne (“Permanent Lisensmodell”).

<!-- -->

-   **Abonnementsbasert Lisensmodell** – I henhold til denne modellen
    har du lisensiert programvaren per bruker for en begrenset periode,
    som er nærmere beskrevet i avtalen med partneren din. Programvaren
    kan være installert i lokalene dine og administreres og kontrolleres
    på daglig basis utelukkende av partneren din, eller bli levert som
    en vertsbasert tjeneste av partneren din eller en tredjepart som
    leverer tjenester til deg (“Abonnementsbasert Lisensmodell”).

> o Hvis lisensen utgår eller avsluttes, opphører retten din til å bruke
> programvaren umiddelbart. Hvis du fortsetter å bruke programvaren
> etter dette, kan du bli holdt ansvarlig for krenkelse av immaterielle
> rettigheter, som kan medføre krav om betydelig skadeserstatning eller
> andre rettslige beføyelser.

2. DEFINISJONER.
================

-   “**Tilknyttet selskap**” er en juridisk enhet som direkte eller
    > indirekte eier, eies av, eller eies i fellesskap med en part i
    > denne avtalen.

-   **“Tilleggs-SAL”** er en SAL som må brukes sammen med en
    > grunnleggende SAL.

-   “**Driftsutsetting av forretningsprosesser**” betyr å inngå avtale
    > om en spesifikk kritisk eller ikke-kritisk forretningsoppgave,
    > -funksjon eller -prosess med en tredjeparts tjenesteleverandør der
    > de tjenestene som tilbys, inkluderer direkte eller indirekte
    > tilgang til programvaren.

-   “**CAL**” betyr klientadgangslisens.

<!-- -->

-   ### “Klientprogramvare” betyr komponentene i programvaren som setter en enhet i stand til å få tilgang til eller bruke serverprogramvaren eller bruke visse aspekter av serverprogramvaren.

<!-- -->

-   “**Enhet**” betyr én enkelt personlig datamaskin, arbeidsstasjon,
    > terminal, håndholdt datamaskin, mobiltelefon, personlig digital
    > assistent (PDA) eller annen elektronisk enhet.

<!-- -->

-   “**Direkte tilgang**” forekommer når en bruker logger seg på
    programvaren via en Microsoft Dynamics-klient.

-   “**ERP**” betyr bedriftsressursplanlegging (Enterprise
    Resource Planning).

-   “**ERP-løsning**” betyr komponentene i programvaren som kontrollerer
    dine brukere og enheter for økonomisk rapportering.

-   “**Ekstern regnskapsbruker**” betyr en bruker ansatt hos en
    tredjepart som har tilgang til programvaren utelukkende for å levere
    supplerende, profesjonelle regnskaps- eller bokføringstjenester
    relatert til revisjonsprosessen.

-   “**Ekstern bruker**” betyr kunder som ikke er inkludert i
    definisjonen av “deg”.

-   “**Full Bruker**” betyr en bruker som har ubegrenset tilgang til all
    funksjonalitet i serverprogramvaren, inkludert konfigurasjon,
    administrasjon og behandling av alle parametere eller
    funksjonsprosesser på tvers av ERP-løsningen.

-   “**Forekomst**” betyr en avbildning av programvaren som er opprettet
    ved å kjøre programvarens konfigurasjons- eller
    installasjonsprosedyre eller ved å duplisere en
    eksisterende forekomst.

<!-- -->

-   “**Interne forretningsformål**” betyr å administrere din egen drift,
    > men ikke driften til en uavhengig tredjepart.

<!-- -->

-   “**Begrenset Bruker**” betyr en bruker som har tilgang til
    > ERP-løsningen direkte eller indirekte utelukkende for å utføre
    > oppgavene som er beskrevet nedenfor. Enhver tilgang utover disse
    > begrensningene krever en Full Bruker.

    i.  “Lesetilgang” til data i ERP-løsningen gjennom en hvilken som
        > helst klient.

    ii. “Skrivetilgang” gjennom enhver klient som får tilgang til
        > ERP-løsningen gjennom Microsoft Dynamics
        > NAV-programmeringsgrensesnittet til maksimalt tre
        > tabellobjekter med følgende unntak:

-   Begrensede brukere har ikke rett til å skrive til noen av følgende
    tabeller: General Ledger Entry (tabell nummer 17), Permission Set
    (tabell nummer 2000000004), Permission (tabell nummer 2000000005)
    eller Access Control (tabell nummer 2000000053); og

-   Enhver tabell som er beskrevet i Appendiks A i lisensveiledningen
    for programvaren som “Begrensede brukerinkluderte tabeller”, teller
    ikke som ett av de tre tabellobjektene. Microsoft kan etter eget
    skjønn oppdatere et slikt Appendiks A i lisensveiledningen med flere
    tabeller fra tid til annen. Se lisensveiledningen for Microsoft
    Dynamics NAV på
    [https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

-   “**Operativsystemmiljø**” **eller** “**OSE**” betyr hele eller deler
    > av en operativsystemforekomst, eller hele eller del av en virtuell
    > (eller på annet vis emulert) operativsystemforekomst som tillater
    > separat maskinidentitet (primært datamaskinnavn eller lignende
    > unik identifikator) eller separate administrative rettigheter og
    > eventuelle forekomster av programmer som er konfigurert til å
    > kjøre på operativsystemforekomsten eller delene
    > identifisert ovenfor. Det finnes to typer OSEer, fysiske
    > og virtuelle. Et fysisk maskinvaresystem kan ha ett fysisk OSE
    > og/eller et eller flere virtuelle OSEer.

<!-- -->

-   “**Eierskap**” betyr mer enn 50 % eierskap.

-   “**Partner**” betyr enheten som har signert en kanalpartneravtale
    med Microsoft der enheten gis tillatelse til å markedsføre og
    distribuere programvaren. Som brukes i denne avtalen eller relatert,
    referanser til "partner" referere utelukkende til markedsføring
    relasjoner og ikke se eller antyde et partnerskap eller andre
    juridiske forhold.

<!-- -->

-   “**Fysisk OSE**” betyr et OSE som er konfigurert til å kjøre direkte
    > på et fysisk maskinvaresystem. Operativsystemforekomsten som
    > brukes til å kjøre programvare for maskinvarevirtualisering
    > (for eksempel Microsoft Hyper-V Server eller lignende
    > teknologier), eller til å yte tjenester for
    > maskinvarevirtualisering (for eksempel
    > Microsoft-virtualiseringsteknologi eller lignende teknologier),
    > regnes som en del av det fysiske OSEet.

<!-- -->

-   “**SAL**” betyr abonnentadgangslisens.

-   “**server**” betyr et fysisk maskinvaresystem som kan
    kjøre serverprogramvare.

-   “**Serverfarm**” betyr ett enkelt datasenter eller to datasentre som
    er fysisk plassert:

    -   i en tidssone som er innenfor fire timer unna den andres
        tidssone (*Coordinated Universal Time* (UTC) og ikke DST),
        og/eller

    -   innenfor Den europeiske union (EU) og/eller Det europeiske
        frihandelsforbund (EFTA).

-   “**Serverprogramvare**” betyr komponentene i denne programvaren som
    yter tjenester eller funksjonalitet på serveren.

-   “**Systemadministratorbruker**” betyr en bruker som får tilgang til
    programvaren utelukkende for å installere, konfigurere og
    vedlikeholde serverprogramvaren, inkludert administrasjon
    av brukerrettigheter.

-   “**Virtuelt OSE**” betyr et OSE som er konfigurert til å kjøre på et
    virtuelt maskinvaresystem.

-   “**Du**” betyr den juridiske enheten som aksepterte denne avtalen,
    dine tilknyttede selskaper og hver av dine eller dine tilknyttede
    selskapers ansatte, leverandører og agenter.

3. INSTALLASJON OG BRUKSRETTIGHETER.
====================================

a. Serverprogramvare. Du må kjøpe en serverprogramvarelisens for å kunne bruke serverprogramvaren. Du har rett til å installere et ubegrenset antall eksemplarer av serverprogramvaren for å få tilgang til ERP-løsningen.
--------------------------------------------------------------------------------------------------------------------------------------------------------------------------------------------------------------------------

b. Klientprogramvare. Du har bare rett til å bruke klientprogramvaren med ERP-løsningen. Du har rett til å installere et ubegrenset antall eksemplarer av klientprogramvaren for å få tilgang til ERP-løsningen.
----------------------------------------------------------------------------------------------------------------------------------------------------------------------------------------------------------------

> **c. Ytterligere ERP-komponenter.** Hvis du har flere ERP-komponenter
> tilgjengelig, må du anskaffe en separat lisens for hver ERP-løsning
> hvis du vil kjøre en ytterligere ERP-komponent for flere
> ERP-løsninger. Hvis du vil ha mer informasjon om lisensbegrensningene
> som gjelder ytterligere ERP-komponenter, kan du se lisensveiledningen
> for Microsoft Dynamics NAV på
> [https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).
>
> **d.** **Produktnøkler.** Programvaren krever en nøkkel for
> installasjon eller tilgang. Du er ansvarlig for bruken av nøkler som
> tildeles deg, og du må ikke dele nøklene med noen tredjepart. Du har
> rett til å bruke så mange eksemplarer av programvaren som
> produktnøkkelen tillater.
>
> **e. Font komponenter.** Mens programvaren kjører, kan du bruke
> skrifttypene til å vise og skrive ut innhold. Du kan laste dem ned
> midlertidig til en skriver eller annen utdataenhet for å skive ut
> innholdet, og du kan legge inn skrifttyper i innhold som tillatt i
> bruksbegrensningene for skrifttypen.

4. TYPER BRUKERLISENSER. Unntatt som spesifisert andre steder, finnes følgende typer brukerlisenser:
----------------------------------------------------------------------------------------------------

### a. Adgangslisenser (CALer og SALer). I tillegg til serverprogramvarelisensen må du anskaffe og tilordne en Adgangslisens til hver bruker som har direkte eller indirekte tilgang til ERP-løsningen. Du trenger en Adgangslisens for hver bruker som direkte eller indirekte får tilgang til ERP-løsningen gjennom et tredjepartsprogram. Adgangslisenser er spesifikke for en ERP-løsning, og kan ikke brukes med eller deles mellom flere ERP-løsninger.

> **Typer klientadgangslisenser.** Det finnes to typer
> klientadgangslisenser: Fulle CALer og Begrensede CALer.

-   En “**Full CAL**” er en lisens som gir en bruker rett til å utføre
    oppgavene til en Full Bruker.

<!-- -->

-   ### En “Begrenset CAL” (Limited CAL) er en lisens som gir en bruker rett til bare å utføre oppgavene til en Begrenset Bruker. Du kan lisensiere opptil fire Begrensede CALer per Full CAL.

> **Typer abonnentadgangslisenser.** Det finnes tre typer
> abonnentadgangslisenser: Standard SALer, Tilleggs–SALer for Utvidet
> Bruk og Begrensede SALer.

-   En “**Standard SAL**” er en grunnleggende SAL-lisens som gir en
    bruker rett til å utføre oppgavene til en Full Bruker i hele
    ERP-løsningen og bruke all funksjonaliteten i Startpakken som
    beskrevet i veiledningen for abonnementslisensiering for Microsoft
    Dynamics NAV, som finnes på
    [https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

-   En “**Tilleggs-SAL for Utvidet Bruk**” (Extended Use Additive SAL)
    er en lisens, et tillegg til Standard-SALen, som gir en bruker rett
    til å utføre oppgavene til en Full Bruker og bruke funksjonaliteten
    i den Utvidede Pakken som beskrevet i veiledningen for
    abonnementslisensiering for Microsoft Dynamics NAV.

<!-- -->

-   ### En “Begrenset SAL” (Limited SAL) er en lisens som gir en bruker rett til bare å utføre oppgavene til en Begrenset Bruker.

> **b.** “**Samtidige CALer**” (Concurrent CAL) er lisenser som gir en
> hvilken som helst bruker tilgang til ERP-løsningen. Antall samtidige
> CALer som er lisensiert, refererer til det maksimale antall brukere
> som kan få tilgang til ERP-løsningen samtidig. Du kan velge Full CAL
> eller Begrenset CAL som samtidige CAL-typer. Samtidige CALer kan bare
> lisensieres i henhold til den Permanente Lisensmodellen.

### c. “Bruker-SALer” (User SAL) er lisenser som er spesifikke for hver bruker og ikke kan deles med andre brukere. Du kan velge Standard SAL, Tilleggs-SAL for Utvidet Bruk eller Begrenset SAL som bruker-SAL-typer. Hvis du velger Tilleggs-SAL for Utvidet Bruk, må du anskaffe lisens på Tilleggs-SALer for Utvidet Bruk for alle Standard-SALer. Den Begrensede SALen gir tilgang til den samme funksjonaliteten som er tilgjengelig for brukere som utfører oppgavene til en Full Bruker, med begrensningene som er angitt i definisjonen av en Begrenset Bruker. Microsoft gir deg kostnadsfritt to SALer av samme type som brukes av de Fulle Brukerne dine: én spesifikt for en Ekstern regnskapsbruker, og én spesifikt for en Systemadministratorbruker. Du kan permanent overføre din bruker-SAL fra en bruker til en annen. Du kan midlertidig overføre bruker-SALen til en midlertidig bruker når den permanente brukeren er fraværende. Den Eksterne regnskapsbrukeren og Systemadministratorbrukeren kan ikke brukes til noe annet formål. Bruker-SALer kan bare lisensieres i henhold til den Abonnementsbaserte Lisensmodellen.

> **d.** “**Eksterne brukere**” Du trenger ikke Adgangslisenser for
> eksterne brukere. Eksterne brukere må stå oppført i brukertabellen for
> programvaren og kan ikke bruke noen klienter som leveres av Microsoft
> Dynamics NAV-programmeringsgrensesnittet (API), slik som
> Windows-klienten for Microsoft Dynamics NAV 2017, eller webklienten
> for Microsoft Dynamics NAV 2017. Eksterne brukerlisenser må ikke
> brukes for driftsutsetting av forretningsprosesser.
>
> Hvis du vil ha mer informasjon om brukerlisenstyper og
> lisensbegrensninger for brukerlisenser, kan du se lisensveiledningen
> for Microsoft Dynamics NAV på
> [https://aka.ms/NAV2017LicensingGuide](https://na01.safelinks.protection.outlook.com/?url=https%3A%2F%2Faka.ms%2FNAV2017LicensingGuide&data=01%7C01%7Caleahy%40microsoft.com%7Cc5edef34849e4afad84508d3ec7450da%7C72f988bf86f141af91ab2d7cd011db47%7C1&sdata=HYw3U8JLTGPxeqj0KmcMW98JHrMzr2Mk7orkONsmw1w%3D&reserved=0).

**5. SPESIELLE VILKÅR FOR DEN ABONNEMENTSBASERTE LISENSMODELLEN.**

a.  **Abonnementsvalidering.**

-   Servere som programvaren er installert på, vil fra tid til annen
    > utføre en valideringskontroll av programvaren. Validering
    > bekrefter at programvaren har blitt riktig lisensiert.
    > Valideringen bekrefter også at ingen uautoriserte endringer er
    > gjort i valideringsfunksjonene i programvaren.

-   Valideringskontrollen kan startes av programvaren eller
    > av Microsoft. For å muliggjøre valideringskontrollene kan det fra
    > tid til annen være nødvendig å oppdatere eller laste ned tillegg
    > til valideringsfunksjonene i programvaren. Oppdateringene og
    > nedlastningene kreves for at programvaren skal fungere riktig, og
    > kan lastes ned og installeres uten ytterligere varsel til deg.
    > Under eller etter en valideringskontroll kan informasjon om
    > programvaren, datamaskinen og resultatene av valideringskontrollen
    > bli sendt til Microsoft. Denne informasjonen inkluderer
    > identifikator for kundeabonnement, produktnavn, serienummer
    > for lisens, produktversjonsnummer og dato for siste bruk.
    > Microsoft vil bruke denne informasjonen bare for å bekrefte at
    > lisensvilkårene overholdes. Ved å bruke programvaren godtar du at
    > denne informasjonen sendes. Hvis du vil ha mer informasjon om
    > validering og hva som sendes i løpet av eller etter en
    > valideringskontroll, kan du se
    > <https://go.microsoft.com/fwlink/?linkid=829950>.

i.  Hvis programvaren ved en valideringskontroll viser seg å være uten
    > gyldig lisens, kan Microsoft eller partneren din gi melding om at
    > programvaren ikke har gyldig lisens, og at du kan

    -   motta påminnelser om å skaffe et riktig lisensiert eksemplar av
        > programvaren, eller

    -   måtte følge instruksjoner i meldingen for å få gyldig lisens til
        > å bruke programvaren.

<!-- -->

b.  **Varighet.** Varigheten til abonnementslisensen er angitt i avtalen
    med partneren din.

**6. TILLEGGSLISENSKRAV OG/ELLER RETTIGHETER FOR BRUK.**

a. Multipleksing. Multipleksing (noen ganger kalt “pooling”) er en type indirekte tilgang til maskin- eller programvare som:
============================================================================================================================

-   forener tilkoblinger

-   omdirigerer informasjon

-   reduserer antallet brukere som har direkte tilgang til eller bruker
    > programvaren, eller

-   reduserer antallet brukere programvaren administrerer direkte

> Alle brukere som får tilgang til ERP-løsningen gjennom en multiplekset
> forbindelse, må være gyldig lisensiert med en Adgangslisens.

b. Driftsutsetting av forretningsprosesser. Du har ikke rett til å bruke programvaren til å tilby driftsutsetting av forretningsprosesser til kunder. Du har imidlertid rett til å gjøre egne Adgangslisenser tilgjengelig for bedrifter som tilbyr driftsutsetting av forretningsprosesser, som handler på vegne av deg og tilbyr tjenester til bedriften din.
---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

c. Lisensoverdragelse og driftsutsetting av programvareadministrasjon.
----------------------------------------------------------------------

-   **Lisensoverdragelse.** Du kan overføre ERP-løsningslisensene du har
    en gjeldende vedlikeholdsplan for, til (i) en hvilken som helst
    server som kjører Fysiske eller Virtuelle OSEer tilegnet deg og
    plassert innenfor samme Serverfarm så ofte som det trengs,
    eller (ii) fra én Serverfarm til en annen, men ikke på
    korttidsbasis (dvs. ikke innen 90 dager fra forrige overføring).

-   **Driftsutsetting av programvareadministrasjon.** Du kan installere
    og bruke tillatte kopier av programvaren på servere og andre enheter
    som administreres og kontrolleres av en tredjepart på daglig basis,
    forutsatt at alle slike servere og andre enheter er fullt tilegnet
    bruk av deg. Du er ansvarlig for alle forpliktelsene i henhold til
    lisensavtalen, uavhengig av den fysiske plasseringen av maskinvaren
    som programvaren brukes på.

d. Lisensrettigheter for maler. Du har rett til å kopiere og bruke maler som leveres med programvaren, og som er identifisert for slik bruk, i dokumenter og prosjekter du oppretter. Du har rett til å distribuere disse dokumentene og prosjektene for ikke-kommersielle formål.
----------------------------------------------------------------------------------------------------------------------------------------------------------------------------------------------------------------------------------------------------------------------------------

> **e. Inkluderte Microsoft-programmer.** Denne programvaren inneholder
> komponenter fra Microsoft SQL Server 2016 Express, Microsoft SQL
> Server Report Builder 3 for Microsoft SQL Server 2014, Microsoft
> System CLR Types for SQL Server 2014, Microsoft SQL Server 2012 Native
> Client, Microsoft SQL Server 2012 Shared Management Objects, Microsoft
> Exchange Web Services Managed API 2.2, Microsoft Chart Controls for
> Microsoft.NET Framework 4.5 for Microsoft Windows Operating System,
> Microsoft Report Viewer 2015 Runtime. Disse komponentene er underlagt
> egne avtaler og retningslinjer for produktstøtte slik det er beskrevet
> i lisensvilkårene i installasjonsmappen for den gjeldende komponenten
> eller i Lisenser-mappen som følger med programvaren.

f. Modifikasjoner. Du har rett til å endre programvaren bare i den grad det er nødvendig for å bruke den til dine interne forretningsformål hvis du mottok den i kildekodeform eller du eller en hvilken som helst tredjepart som handler på dine vegne, har lisensierte verktøy fra Microsoft som gjør det mulig for deg eller en tredjepart, å endre programvarens objektkode. Microsoft ikke er ansvarlig for noen problemer som oppstår som et resultat av endringer gjort det programvare. Microsoft er ikke ansvarlig for eventuelle problemer som skyldes endringer programvaren. For noen endringer, vil du erstatte, forsvare og holde skadesløs Microsoft fra alle krav, herunder advokathonorarer, relatert til endringer i programvaren eller bruk programmer som inkluderer endringer. Microsoft er ikke forpliktet til, verken nå eller i fremtiden, å gi teknisk eller annen type støtte i forbindelse med eventuelle endringer av programvaren
--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

> **g. Eksempeldata.** URL-adressene (Uniform Resource Locator),
> adressene, navnene på personer, firmaene, byene, delstatene og andre
> elementer som brukes eller det refereres til i Microsoft-materiale, er
> oppdiktet. De er kun eksempler og for illustrasjonsformål. Ingen
> faktisk tilknytning er tiltenkt eller skal impliseres.

h. Kompleks programvare. Programvaren er kompleks datamaskinprogramvare. Programvarens ytelse vil variere avhengig av maskinvareplattformen, programvareinteraksjonene, programvarekonfigurasjonen og andre faktorer. Programvaren er verken feiltolerant eller fri for feil, konflikter eller avbrudd.
-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

i. Tredjeparts programvare. Programvaren kan omfatte tredjepartsprogrammer som er lisensiert til deg i henhold til denne avtalen eller under egne vilkår. Eventuelle lisensvilkår, meldinger og bekreftelser for tredjepartsprogrammene er tilgjengelige på <http://aka.ms/thirdpartynotices> eller i en medfølgende meldingsfil. Selv om slike programmer er underlagt andre avtaler, gjelder likevel ansvarsfraskrivelsen og begrensningene av ansvar for skader nedenfor i den grad det er tillatt i henhold til gjeldende lov.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

j. Ytterligere funksjoner. Microsoft kan tilby tilleggsfunksjonalitet for programvaren. Andre lisensvilkår og gebyrer kan påløpe.
---------------------------------------------------------------------------------------------------------------------------------

7. INNHENTING AV DATA. Programvaren kan samle inn informasjon om deg og din bruk av programvaren og sende den til Microsoft. Microsoft kan bruke denne informasjonen til å levere tjenester og forbedre Microsofts produkter og tjenester. Eventuelle reservasjonsmuligheter du har, er beskrevet i produktdokumentasjonen. Noen funksjoner i programvaren kan aktivere innhenting av data fra brukere av programmene dine som har tilgang til og bruker programvaren. Hvis du bruker disse funksjonene til å aktivere datainnhenting i programmene dine, må du overholde gjeldende lov, inkludert innhenting av eventuelle påkrevde brukersamtykker, og vedlikeholde en fremtredende personvernpolicy som informerer brukerne, på en nøyaktig måte, om hvordan du bruker, innhenter og deler data om dem. Du kan finne ut mer om Microsofts innsamling og bruk av data i produktdokumentasjonen og Microsofts personvernerklæring på go.microsoft.com/fwlink/?linkid=824704. Du godtar å overholde alle gjeldende bestemmelser i Microsofts personvernerklæring.
=================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

8. KONKURRANSERETTET YTELSESMÅLING. Hvis du er direkte konkurrent og har tilgang til eller bruker programvaren til å utføre konkurranserettede ytelsesmålinger, analyser eller innsamling av firmaopplysninger, samtykker du i å fravike, overfor Microsoft og dets tilknyttede selskaper og datterselskaper (også i fremtiden), alle restriksjoner for konkurrerende bruk, tilgang og ytelsestesting i vilkårene som gjelder din programvare, i den grad dine bruksvilkår er, eller påstås å være, mer restriktive enn Microsofts vilkår. Hvis du ikke gir avkall på slike påståtte restriksjoner i vilkårene som regulerer programvaren din, har du ikke tilgang til eller rett til å bruke denne programvaren.
=================================================================================================================================================================================================================================================================================================================================================================================================================================================================================================================================================================================================================================================================================================================

9. LISENSENS RAMME. Programvaren lisensieres. Den selges ikke. Microsoft forbeholder seg alle andre rettigheter. Med mindre gjeldende lov gir deg flere rettigheter til tross for denne begrensningen, kan du ikke (og har ikke rett til å):
============================================================================================================================================================================================================================================

a.  omgå eventuelle tekniske begrensninger i programvaren som bare
    tillater at du bruker den på bestemte måter,

b.  utføre omvendt utvikling, dekompilere eller demontere programvaren,

c.  fjerne, minimere, blokkere eller endre meldinger fra Microsoft eller
    dets leverandører i programvaren,

d.  bruke programvaren til næringsvirksomhet, ideelle organisasjoner
    eller inntektsgivende virksomhet med mindre du har kommersielle
    bruksrettigheter i henhold til en egen avtale,

e.  bruke programvaren på noen måte som strider mot loven, eller
    opprette eller overføre skadelig programvare eller

f.  dele, publisere, distribuere eller låne bort programvaren, gjøre
    programvaren tilgjengelig som en frittstående vertsbasert løsning
    for andre eller overføre programvaren eller denne avtalen til
    en tredjepart.

10. SIKKERHETSKOPI. Du har rett til å lage flere kopier av programvaren for sikkerhetskopierings-, utviklings- og testformål så lenge slike kopier ikke blir brukt i produksjon og utviklingen eller testingen bare er til dine interne forretningsformål. Du har rett til å la en tredjepart være vert for dine sikkerhetskopier på dine vegne i henhold til punkt 6.b.
========================================================================================================================================================================================================================================================================================================================================================================

11. AVLØSNINGSRETTIGHETER. I tillegg til din bruk av programvaren i henhold til Punkt 3 ovenfor, har du rett til å kjøre én enkelt passiv failover-forekomst av ERP-løsningen din som bare skal brukes eller aksesseres som midlertidig støtte når den primære ERP-løsningen er utilgjengelig. 
===============================================================================================================================================================================================================================================================================================

12. LISENSOVERFØRING. Ingenting i denne avtalen forbyr overføring av programvaren i den utstrekning tillatt under gjeldende lov hvis distribusjon høyre er oppbrukt. 
=====================================================================================================================================================================

13. DOKUMENTASJON. Enhver person som har gyldig tilgang til datamaskinen eller det interne nettverket, kan fremstille nye eksemplarer av og bruke dokumentasjonen til interne referanseformål.
==============================================================================================================================================================================================

**14. NEDGRADERING.** Du har ikke rett til å bruke tidligere versjoner
av programvaren i henhold til denne lisensen, og Microsoft er ikke
forpliktet til å levere tidligere versjoner til deg.

**15. EKSPORTRESTRIKSJONER.** Du må overholde alle nasjonale og
internasjonale eksportlover og regler som gjelder for programvaren, som
omfatter begrensninger for bestemmelsessteder, sluttbrukere og
sluttbruk. Gå til <http://aka.ms/exporting> for mer informasjon om
eksportrestriksjoner.

**16. KUNDESTØTTE.** Microsoft tilbyr brukerstøtte for programvaren slik
det er beskrevet på
www.microsoft.com/dynamics/customer/en-us/service-plans.aspx.

17. LOKALISERING OG OVERSETTING. Microsoft tilbyr visse lokaliserte og oversatte versjoner av programvaren, slik det er beskrevet på[**https://go.microsoft.com/fwlink/?linkid=829759**](https://go.microsoft.com/fwlink/?linkid=829759).
=========================================================================================================================================================================================================================================

**18. OPPDATERINGER.** Programvaren kan se etter
programvareoppdateringer, laste dem ned og installere dem for deg med
jevne mellomrom. Du kan bare motta oppdateringer fra Microsoft eller
autoriserte kilder. Det kan hende at Microsoft må oppdatere systemet
ditt for å kunne levere oppdateringer. Du godtar å motta disse
automatiske oppdateringene uten ytterligere varsel. Det kan hende at
oppdateringene ikke omfatter eller støtter alle eksisterende
programvarefunksjoner, tjenester eller eksterne enheter.

**19. OPPHØR.** Uten at dette får betydning for andre rettigheter, kan
Microsoft bringe denne avtalen til opphør hvis du ikke overholder
bestemmelsene og vilkårene i avtalen. I så fall plikter du å
tilintetgjøre alle kopier av programvaren i alle dens deler.

**20. FULLSTENDIG AVTALE.** Denne avtalen, og alle andre vilkår
Microsoft fremlegger for tillegg, oppdateringer eller
tredjepartsprogrammer, utgjør den fullstendige avtalen for denne
programvaren.

21. GJELDENDE LOV OG STED FOR LØSING AV TVISTER. Hvis du ervervet programvaren i USA eller Canada, regulerer lovene i delstaten eller provinsen som du bor i (eller der bedriften din har sitt hovedkontor), tolkningen av denne avtalen, krav knyttet til avtalebrudd og alle andre krav (inkludert krav knyttet til forbrukervern, urettferdig konkurranse og underforståtte garantier), uten hensyn til bestemmelser om lovkonflikt. Hvis du ervervet programvaren i et annet land, gjelder lovene i det gjeldende landet. Hvis det finnes amerikansk føderal jurisdiksjon, samtykker du og Microsoft til at den føderale domstolen i King County, Washington, USA anses som eneste jurisdiksjon og verneting for alle tvister som føres for en domstol. Hvis ikke samtykker du og Microsoft til at Superior Court i King County, Washington, USA anses som eneste jurisdiksjon og verneting for alle tvister som føres for en domstol.
==========================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================================

22. FORBRUKERRETTIGHETER, REGIONALE VARIASJONER. Denne avtalen beskriver bestemte rettigheter. Du kan ha andre rettigheter, inkludert forbrukerrettigheter, i henhold til gjeldende lov i din delstat, provins eller ditt land. Atskilt og bortsett fra din relasjon med Microsoft kan du også ha rettigheter med hensyn til den parten du ervervet programvaren fra. Denne avtalen endrer ikke disse andre rettighetene hvis ikke lovene i delstaten, provinsen eller landet ditt tillater dette. Hvis du for eksempel anskaffet deg programvaren i ett av områdende nedenfor, eller hvis obligatoriske lover i landet er gjeldende, gjelder de følgende bestemmelsene for deg:
================================================================================================================================================================================================================================================================================================================================================================================================================================================================================================================================================================================================================================================================================

a.  Australia. Du har lovfestede rettigheter under den australske forbrukerloven, og ingenting i denne avtalen skal påvirke disse rettighetene.
    -------------------------------------------------------------------------------------------------------------------------------------------

b.  Canada. Hvis du kjøpte programvaren i Canada, kan du slutte å motta oppdateringer ved å deaktivere den automatiske oppdateringsfunksjonen, koble enheten din fra Internett (hvis og når du kobler til Internett på nytt, vil programvaren imidlertid gjenoppta søk etter og installasjon av oppdateringer) eller avinstallere programvaren. En eventuell produktdokumentasjon kan også inneholde informasjon om hvordan oppdateringer deaktiveres for din spesifikke enhet eller programvare.
    ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

c.  Tyskland og Østerrike.
    ----------------------

> **(i) Begrensede rettigheter.** Programvare med gyldig lisens vil i
> hovedsak fungere som beskrevet i Microsoft-dokumentasjonen som følger
> med programvaren. Microsoft gir imidlertid ingen avtalefestede
> garantier med hensyn til den lisensierte programvaren.
>
> **(ii) Ansvarsbegrensning.** Ved forsettlige handlinger, grov
> uaktsomhet, krav basert på loven om produktansvar (Produkt Liability
> Act) samt i tilfelle dødsfall, personskade eller fysisk skade, er
> Microsoft lovbestemt som den ansvarlige parten.

I henhold til den foregående setningen (ii) er Microsoft ansvarlig for simpel uaktsomhet bare hvis Microsoft krenker slike vesentlige avtalefestede forpliktelser, det vil si forpliktelser som, hvis de oppfylles, sørger for en tilbørlig gjennomføring av denne avtalen. Brudd på disse forpliktelsene vil være en risiko for avtaleformålene og overholdelsen som en part til enhver tid setter sin lit til (såkalte “avgjørende forpliktelser” (“cardinal obligations”)). I andre tilfeller av simpel uaktsomhet er ikke Microsoft ansvarlig.
==================================================================================================================================================================================================================================================================================================================================================================================================================================================================================================================================================

**23. FORSVAR MOT KRAV VEDRØRENDE KRENKELSE OG URETTMESSIG TILEGNELSE.**
Microsoft vil forsvare deg mot alle krav fra ikke-tilknyttet tredjepart
om at programvaren krenker deres patent, opphavsrett eller varemerke
eller representerer urettmessig tilegnelse av deres
forretningshemmelighet, og vil betale beløpet som skyldes enhver endelig
avgjørelse som ikke er til vår fordel (eller forlik Microsoft
aksepterer).

> Du må straks gi oss skriftlig varsel om kravet og gi oss full kontroll
> over forsvar og oppgjør i saken. Du aksepterer å gi oss rimelig
> assistanse ved forsvaret mot kravet, og Microsoft vil refundere
> rimelige utlegg du har ved å gi denne assistansen. Begrepene
> “urettmessig tilegnelse” (misappropriation) og
> “forretningshemmelighet” (trade secret) er brukt slik de er definert i
> Uniform Trade Secrets Act, bortsett fra i tilfeller med krav som
> oppstår utenfor USA, der “forretningshemmelighet” betyr “ikke fremlagt
> informasjon” (undisclosed information) som beskrevet i artikkel 39.2.
> i TRIPs-avtalen, og “urettmessig tilegnelse” betyr overlagt
> urettmessig bruk.
>
> Våre forpliktelser gjelder ikke hvis kravet eller den endelige
> avgjørelsen som ikke er til vår fordel er basert på (i) at du bruker
> programvaren etter at Microsoft varsler deg om å avslutte bruken på
> grunn av et slikt krav, (ii) at du kombinerer programvaren med produkt
> (maskinvare, programvare eller tjeneste), data eller
> forretningsprosess som ikke er fra Microsoft, inkludert tredjeparts
> tillegg eller programmer, (iii) skader som kan henføres til verdien av
> bruk av produkt, data eller forretningsprosess som ikke er fra
> Microsoft, (iv) at du endrer eller modifiserer programvaren, inkludert
> modifikasjoner ved tredjepart, (v) at du distribuerer programvaren til
> eller bruker den til fordel for tredjepart, (vi) at du bruker
> Microsofts varemerke(r) uten uttrykkelig skriftlig tillatelse til
> å gjøre dette, eller (vii) at du ved krav i forbindelse med
> forretningshemmelighet har tilegnet deg en forretningshemmelighet (a)
> på urettmessig måte, (b) under forhold som forårsaker plikt til
> fortsatt å holde den hemmelig eller begrense dens bruk eller (c) fra
> en person (som ikke er Microsoft eller deres tilknyttede selskaper)
> som hadde plikt overfor parten som fremmer kravet til å holde den
> hemmelig eller begrense bruken av forretningshemmeligheten. Du skal
> dekke våre kostnader og erstatningskrav som følge av slike handlinger.
>
> Hvis Microsoft får informasjon om et krenkelseskrav eller krav
> vedrørende urettmessig tilegnelse knyttet til programvaren, har
> Microsoft rett til, på egen regning og uten plikt til å gjøre det,
> enten (i) å skaffe deg rett til å fortsette å kjøre programvaren eller
> (ii) modifisere programvaren eller erstatte den med en funksjonell
> ekvivalent så krenkelsen opphører. I dette tilfellet skal du slutte å
> kjøre programvaren straks. Hvis, som et resultat av et krav vedrørende
> krenkelse eller urettmessig tilegnelse, bruken din av programvaren
> blir forbudt av en rett med kompetent jurisdiksjon, vil Microsoft
> etter eget valg enten anskaffe retten til å fortsette å bruke den,
> erstatte den med en funksjonell ekvivalent, modifisere den så den ikke
> er krenkende, eller refundere det beløpet som er betalt, og avslutte
> lisensen.
>
> Hvis det blir rettet noen annen type tredjepartskrav mot deg når det
> gjelder Microsofts immaterielle rettigheter, må du varsle oss
> skriftlig straks. Microsoft kan velge å behandle slike krav i henhold
> til dette punktet. Dette punktet (Punkt 23) skal være din eneste
> avhjelp for krav vedrørende krenkelse av opphavsrett, patenter eller
> varemerker eller urettmessig tilegnelse av forretningshemmeligheter
> fra tredjeparter.

**24. FRASKRIVELSE OG BEGRENSNING AV ERSTATNINGSANSVAR. Microsoft og
deres leverandører dekker bare direkte skader opptil det beløpet du
betalte for programvaren, bortsett fra krav som er dekket av avsnitt 23.
Du får ikke dekket noen andre skader, inkludert følgeskader, tapt
fortjeneste eller spesielle, indirekte eller tilfeldige skader.**

> Denne begrensningen gjelder følgende:
>
> • alle forhold knyttet til (i) programvaren, (ii) tjenester, (iii)
> innhold (inkludert kode) på alle tredjeparts webområder eller (iv)
> tredjepartmateriale og
>
> • krav basert på kontraktsbrudd, brudd på garanti eller bestemmelser,
> objektivt ansvar, uaktsomhet, tap av data, skade på registre eller
> data, tap av goodwill, tap som følge av driftsavbrudd eller annet
> erstatningsansvar utenfor kontrakt i den grad det tillates av
> gjeldende lov.
>
> Begrensningen gjelder også hvis følgende er tilfellet:
>
> • reparasjon, erstatning eller refusjon ikke gir deg full kompensasjon
> for eventuelle tap
>
> • Microsoft visste, eller burde ha visst, om risikoen for tap eller
> skader
>
> Ettersom enkelte delstater ikke tillater ansvarsfraskrivelse eller
> ansvarsbegrensning for tilfeldige skader eller følgeskader, kan det
> hende at ovennevnte ansvarsfraskrivelse eller ansvarsbegrensning ikke
> gjelder for deg. Det kan også hende at de ikke gjelder for deg
> ettersom det kan være at ditt land ikke tillater ansvarsfraskrivelse
> eller ansvarsbegrensning for tilfeldige skader, følgeskader eller
> andre skader.

25. BEKREFTE OVERHOLDELSE.
==========================

> **a. Rett til å bekrefte overholdelse.** Du har plikt til å
> vedlikeholde dokumentasjon (inkludert kjøpskvittering) for
> programvaren du bruker under denne avtalen. Microsoft har rett til å
> kontrollere overholdelse av denne avtalen, for Microsofts egen
> regning. Du godtar å samarbeide i rimelig grad i tilfelle
> overholdelseskontroll, inkludert ved å tillate at Microsoft på
> forespørsel kan få tilgang til bruksrapporten som en del av
> gjennomføringen av kontrollen.
>
> **b. Bekreftelsesprosess og begrensninger.** For å bekrefte at
> vilkårene i denne avtalen blir overholdt, vil Microsoft engasjere en
> uavhengig revisor fra et internasjonalt anerkjent, offentlig
> revisjonsselskap, som vil være underlagt taushetsplikt. Bekreftelsen
> vil skje minst 30 dager etter varsel, i vanlig arbeidstid og på en
> måte som ikke forstyrrer driften i urimelig grad. Som et alternativ
> kan Microsoft kreve at du fyller ut Microsofts spørreskjema for
> egenkontroll for programvaren du bruker under denne avtalen, men
> forbeholder seg retten til å bruke en bekreftelsesprosess som
> beskrevet ovenfor.

c. Bekreftelseshyppighet. Hvis Microsoft gjennomfører bekreftelseskontroll og ikke finner betydelig ulisensiert bruk (lisensmangel på 5 % eller mer), vil ikke Microsoft gjennomføre noen ny kontroll av samme enhet på minst ett år.
-------------------------------------------------------------------------------------------------------------------------------------------------------------------------------------------------------------------------------------

d. Bruk av resultater. Microsoft og Microsofts revisorer vil bruke informasjonen som innhentes under samsvarsbekreftelsen, bare til å håndheve Microsofts rettigheter og til å fastslå om vilkårene i denne avtalen overholdes. Ved å bruke rettighetene og prosedyrene som er beskrevet ovenfor, fraskriver ikke Microsoft seg retten til å håndheve denne avtalen eller til å beskytte sine immaterielle rettigheter ved hjelp av andre midler som tillates av lovgivningen.
------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

e. Kompensasjon for manglende overholdelse. Hvis bekreftelsen eller egenkontrollen viser ulisensiert bruk, må du umiddelbart bestille tilstrekkelige lisenser for å dekke din bruk. Hvis det avdekkes betydelig ulisensiert bruk, må du refundere Microsofts kostnader i forbindelse med bekreftelsen og anskaffe de nødvendige ekstralisenser til full enkeltlisenspris innen 30 dager.
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\***

BEGRENSET GARANTI

A.  **BEGRENSET GARANTI.** Hvis du følger instruksjonene, vil
    programvaren i det vesentlige fungere som beskrevet i
    Microsoft-dokumentasjonen som følger med programvaren.

Henvisninger til “begrenset garanti” er henvisninger til de uttrykkelige
begrensede rettighetene som Microsoft gir. Disse begrensede rettighetene
blir gitt i tillegg til andre lovfestede rettigheter du kan ha,
inkludert lovfestede rettigheter fastlagt i lokal forbrukerlovgivning.

A.  **GARANTIVILKÅR, GARANTIMOTTAKER, VARIGHET FOR
    UNDERFORSTÅTTE GARANTIER. Den begrensede garantien dekker
    programvaren i ett år fra den første brukeren anskaffet den. Hvis du
    mottar tillegg, oppgraderinger eller erstatningsprogramvare i løpet
    av dette året, vil disse være dekket i den gjenværende delen av
    garantiperioden eller i 30 dager, avhengig av hvilken periode som
    er lengst.** Hvis den første brukeren overfører programvaren, vil
    den gjenværende delen av garantiperioden gjelde for mottakeren.

**I den grad ikke annet følger av gjeldende lov, er eventuelle
underforståtte garantier eller bestemmelser begrenset til
garantiperioden.** Ettersom enkelte stater ikke tillater begrensninger
på varigheten av underforståtte garantier, kan det hende at disse
begrensningene ikke gjelder for deg. Det kan også hende at de ikke
gjelder for deg fordi noen land ikke tillater begrensninger på
varigheten av underforståtte garantier eller bestemmelser.

A.  **GARANTIFRASKRIVELSE.** Denne garantien dekker ikke problemer som
    skyldes dine handlinger (eller mangel på handlinger), andres
    handlinger eller forhold som ligger utenfor Microsofts kontroll.

B.  **RETTIGHETER I FORBINDELSE MED BRUDD PÅ GARANTIEN. Microsoft vil
    reparere eller erstatte programvaren kostnadsfritt. Hvis Microsoft
    ikke kan reparere eller erstatte den, vil Microsoft refundere det
    beløpet som er angitt på kjøpskvitteringen for programvaren.
    Microsoft vil også reparere eller erstatte tillegg, oppgraderinger
    og erstatningsprogramvare kostnadsfritt. Hvis Microsoft ikke kan
    reparere eller erstatte dem, vil Microsoft refundere det beløpet du
    eventuelt har betalt for dem. Du må avinstallere programvaren og
    returnere eventuelle medier og annet tilknyttet materiale til
    Microsoft sammen med kjøpsbevis for å få kjøpesummen refundert.
    Dette er dine eneste rettigheter i forbindelse med brudd på den
    begrensede garantien.**

C.  **FORBRUKERRETTIGHETER BERØRES IKKE. Du kan ha ytterligere
    forbrukerrettigheter i henhold til lokale lover, som denne avtalen
    ikke kan endre.**

D.  **GARANTIPROSEDYRER.** Du må fremlegge kjøpsbevis for å være
    berettiget til garantiservice.

    1.  **USA og Canada.** Hvis du vil ha informasjon om garantiservice
        eller hvordan du får refundert kjøpesummen for programvare du
        har kjøpt i USA eller Canada, kontakter du Microsoft på:

-   \(800) MICROSOFT

-   Microsoft Customer Service and Support, One Microsoft Way, Redmond,
    WA 98052-6399, USA

-   besøk www.microsoft.com/info/nareturns.htm.

    1.  **Europa, Midtøsten og Afrika.** Hvis du kjøpte programvaren i
        Europa, Midtøsten eller Afrika, utstedes denne begrensede
        garantien av Microsoft Ireland Operations Limited. Hvis du vil
        fremsette et krav i henhold til denne garantien, kontakter du en
        av følgende:

-   Microsoft Ireland Operations Limited, Customer Care Centre, Atrium
    Building Block B, Carmanhall Road, Sandyford Industrial Estate,
    Dublin 18, Ireland

-   ditt lokale Microsoft-kontor (se www.microsoft.com/worldwide).

    1.  **Australia.** Hvis du kjøpte programvaren i Australia, kan du
        kontakte Microsoft for å fremme et krav på

-   13 20 58, eller

-   Microsoft Pty Ltd, 1 Epping Road, North Ryde NSW 2113, Australia.

    1.  **Utenfor USA, Canada, Europa, Midtøsten, Afrika og Australia.**
        Hvis du kjøpte programvaren utenfor USA, Canada, Europa,
        Midtøsten, Afrika eller Australia, kontakter du Microsofts
        tilknyttede selskap i ditt land
        (se www.microsoft.com/worldwide).

A.  **INGEN ANDRE GARANTIER. Den begrensede garantien er den eneste
    direkte garantien fra Microsoft. Microsoft gir ingen andre
    uttrykkelige garantier eller vilkår. I den grad ikke annet følger av
    lokale lover, fraskriver Microsoft seg underforståtte garantier om
    salgbarhet, anvendelighet for særskilte formål og krenkelse av
    tredjeparts rettigheter.** Hvis lokale lover gir deg underforståtte
    garantier eller vilkår til tross for denne fraskrivelsen, er dine
    rettigheter som beskrevet i klausulen “Rettigheter i forbindelse med
    brudd på garantien” ovenfor, i den grad ikke annet følger av
    lokale lover.

**KUN FOR AUSTRALIA.** Henvisninger til “varer” i dette punktet er
henvisninger til programvaren som Microsoft gir de uttrykkelige
begrensede rettighetene for. Våre varer blir levert med garantier som
australsk forbrukerlovgivning ikke kan oppheve. Du har rett til
omlevering eller refusjon ved betydelige mangler og kompensasjon for
alle andre tap eller skader som med rimelighet kan forutses. Du har også
rett til å få varene reparert dersom varene ikke har akseptabel
kvalitet, og feilen ikke utgjør en betydelig mangel. Varer som leveres
inn til reparasjon, kan erstattes med renoverte varer av samme type i
stedet for å bli erstattet. Renoverte deler kan brukes til å reparere
varen.

A.  **FRASKRIVELSE OG BEGRENSNING AV ANSVAR FOR SKADER. Klausulen
    “Fraskrivelse og begrensning av ansvar for skader” ovenfor gjelder
    for brudd på denne begrensede garantien.**

**Denne garantien gir deg spesifikke rettigheter, og du kan også ha
andre rettigheter som varierer fra delstat til delstat. Du kan også ha
andre rettigheter som varierer fra land til land.**

**\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\***
